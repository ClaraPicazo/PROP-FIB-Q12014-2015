<h1>Projectes de PROP</h1>
<h2>Quadrimestre de tardor, curs 2014/15</h2>

<h3>L'enunciat és el següent. Hi ha una carpeta amb el codi. El .jar està a punt de fer servir.</h3>

<h3>Enunciat 3: El Plà de l'Smiley que correspon a un problema de Maximum Flow de grafs dirigits</h3>

<p>Estem en plena guerra freda, a començament dels anys 50. Georges Smiley surt d’una reunió del gabinet de crisi al ministeri de defensa. Han assistit els ministres de defensa, del interior i d’ afers estrangers. Fa només un parell de dies que Smiley ha descobert que Bill Haydon, el fins el moment cap del MI62, era en realitat un agent doble infiltrat pels alemanys de l’est. Smiley ha estat anomenat cap del servei i se li ha encarregat que intenti salvar el que es pugui de la xarxa d’agents britànics a la RDA. Smiley sap perfectament que la xarxa està contaminada però pensa que alguns agents encara son fidels. Però, quins son? Davant d’un bon whisky i d’un quadern de notes en Smiley va perfilant el seu pla. En primer lloc convocarà a tots els agents (més de 200) a Berlin, dintre de la RDA, per una reunió rutinària. Com que la traïció d’en Bill Haydon encara no s’ha fet publica, Smiley confia que els agents contaminats, i els fidels, no sospitin rés d’especial. Després a cada agent per separat se li farà arribar l’ordre de traslladar-se a Hamburg, ja a la RFA, però no gaire lluny de la frontera entre les dues Alemanyes. Un cop a la RFA els serveis especials del MI6, conduits per en Toby Esterhase, s’encarregaran d’ esbrinar quins son els bons i quins els dolents. Es important que els agents no sàpiguen que altres agents estan fent el mateix viatge. Per això pensa que el millor és que cap dels agents coincideixi amb qualsevol altre en el mateix tram de camí, si un d’ells fa servir un tram de camí, ningú més el podrà fer servir, ni al mateix moment ni més tard. Només podrien eventualment coincidir en els pobles o ciutats, evitar-ho li sembla massa complicat a Smiley. Cada agent rebrà de forma precisa el seu itinerari a seguir en el viatge de Berlin a Hamburg. Smiley disposa de mapes de comunicacions ferroviàries i de carreteres tant de la RDA com de la RFA i comença a pensar en com organitzar els itineraris. De seguida se n'adona de que la tasca no és simple. D’entrada no sap si és factible, es a dir si per N agents (de l’ordre de 200) es poden trobar N itineraris entre Berlin i Hamburg que satisfaguin les condicions desitjades. Si no fos possible es podria disminuir N, fent 2 o més reunions, o canviar el lloc de la reunió a una ciutat més a l’oest de forma que les possibilitats de triar camins fossin més grans. <br/><br/>
Smiley, persona d’ amplia cultura i no menys amplia curiositat, recorda que fa un parell d’anys va assistir a una conferència d’uns matemàtics americans, que parlaven d’un algorisme de càlcul del flux màxim en un graf. No es podria aplicar aquest algorisme per resoldre el seu problema? En Smiley, sempre estalviador amb els diners públics, també pensa en que si es pot associar un cost a cada camí elemental (Km, peatges, cost del bitllet de tren, etc.) potser es podrien triar els itineraris més barats.</p>
